<p>Madjari se danas izjašnjavaju na referendumu o prihvatanju migranata kojim premijer te zemlje Viktor Orban želi da zvanično dobije podršku gradjana za protivljenje evropskom sporazumu o raspodeli tražilaca azila.

<p>Pitanje postavljeno na referendumu je "Da li želite da EU ima mogućnost da propiše obavezno premeštanje nemadjarskih gradjana u Madjarsku čak i bez dozvole Parlamenta".

<p>Registrovano je 8,27 miliona glasača, a cenzus je 50 odsto upisanih birača plus jedan.

<p>Birači se izjašnjavaju o obavezujućim kvotama od 6.00 do 19.00 časova.

<p>Vlada u Budimpešti je mesecima vodila nemilosrdnu kampanju i pozivala je gradjane da "pošalju poruku Briselu", ujedno su migranti povezivani sa terorizmom, što je doprinelo povećanju ksenofobije u društvu, navodi agencija AP.

<p>Kroz Madjarsku je prošle godine pošlo 400.000 migranata na putu ka Zapadnoj Evropi, a madjarska oštra politika koja je na meti kritika u Evropi jer uključuje ograde i proterivanja, dala je rezultat i smanjila priliv.